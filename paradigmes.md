##1.4 Paradigmes de programació

Es clasifiquen de la següent forma:

####Paradigma imperatiu/estructurat.
El __paradigma imperatiu/estructurat__ deu el seu nom al paper dominant
que exerceixen les sentències imperatives, és a dir aquelles que indiquen
dur a terme una determinada operació que modifica les dades guardades en
memòria.

Alguns dels llenguatges imperatius són C, Basic, Pascal, Cobol...
La tècnica seguida en la programació imperativa és la __programació estructurada__.
La idea és que qualsevol programa, per complex i gran que sigui, pot ser
representat mitjançant tres tipus d’estructures de control:
* Seqüència.
* Selecció.
* Iteració

####Paradigma d’objectes.
El __paradigma d’objectes__, típicament conegut com a Programació Orientada
a Objectes (POO, o OOP en anglès), és un paradigma de construcció de
programes basat en una abstracció del món real. En un programa orientat
a objectes, l’abstracció no són procediments ni funcions sinó els objectes.
Aquests objectes són una representació directa d’alguna cosa del món real,
com ara un llibre, una persona, una comanda, un empleat...

Alguns dels llenguatges de programació orientada a objectes són C++, Java, C#...

La programació orientada a objectes es basa en la integració de 5 conceptes:
abstracció, encapsulació, modularitat, jerarquia i polimorfisme, que és necessari
comprendre i seguir de manera absolutament rigorosa.

####Paradigma funcional.
El __paradigma funcional__ està basat en un model matemàtic. La idea és que
el resultat d’un càlcul és l’entrada del següent, i així successivament fins que
una composició produeixi el resultat desitjat.

Un dels llenguatges més típics del paradigma funcional és el Lisp.
####Paradigma lògic.
El __paradigma lògic__ té com a característica principal l’aplicació de les regles
de la lògica per inferir conclusions a partir de dades.

Un dels llenguatges més típics del paradigma lògic és el Prolog.
